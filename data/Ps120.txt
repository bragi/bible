Pieśń pielgrzymek. Do Pana wołałem w swej niedoli I wysłuchał mnie.
Ratuj, Panie, duszę moją od warg kłamliwych, Od zdradliwego języka.
Co ci da albo co ci doda, Języku zdradliwy?
Ostre strzały wojownika I rozżarzone węgle z jałowca!
Biada mi, że przebywam w Meszech, Że mieszkam w namiotach Kedaru.
Dusza moja zbyt długo przebywa Wśród tych, którzy nienawidzą pokoju.
Ja jestem za pokojem, Ale gdy przemówię, oni są za walką.