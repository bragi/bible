Przewodnikowi chóru, z grą na strunach. Pieśń pouczająca Dawida,
Gdy przyszli Zyfici i rzekli do Saula: Dawid ukrywa się u nas.
Boże, wybaw mnie w imię swoje I w mocy swojej ujmij się za sprawą moją!
Boże! Wysłuchaj modlitwy mojej, Nakłoń ucha na słowa ust moich,
Bo obcy powstali przeciwko mnie, A okrutnicy godzą na życie moje; Nie stawiają Boga przed oczyma swymi! Sela.
Oto Bóg wspomaga mnie, Pan podpiera mnie.
Niech się obróci zło na nieprzyjaciół moich! Według wierności swojej wytrać ich!
Z ochotą złożę ci ofiary, Będę wysławiał imię twoje, Panie, bo jest dobre,
Bo z wszelkiej niedoli wyratowało mnie, Tak że oko moje spoglądało z wysoka na nieprzyjaciół moich.