Przewodnikowi chóru. Na oktawę. Psalm Dawidowy.
Wybaw, Panie, gdyż zabrakło pobożnych I nie ma już wiernych wśród ludzi.
Kłamliwie mówią jeden do drugiego pochlebstwa, Mówią nieszczerym sercem.
Niech Pan wytępi wszystkie wargi schlebiające, Język mówiący przechwałki!
Oni mówią: Przez język nasz jesteśmy mocni, Wargi nasze są z nami: Któż panem naszym?
Wobec ucisku ubogich, Wobec jęku biednych Teraz powstanę, mówi Pan, Zgotuję zbawienie temu, kto pragnie.
Słowa Pańskie są słowami czystymi, Srebrem przetopionym, odłączonym od ziemi, siedemkroć oczyszczonym.
Ty, Panie, będziesz ich strzegł! Zachowaj nas od tego rodu na wieki!
Bezbożni chodzą wokoło I podłość podnosi się wśród ludzi.